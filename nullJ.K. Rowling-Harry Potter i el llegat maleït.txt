J.K. Rowling

Harry Potter i el llegat maleït

Basada en una nova història original de J.K. Rowling, John Tiffany i Jack Thorne, una nova obra de 
teatre de Jack Thorne, Harry Potter i el llegat maleït és la vuitena història en la sèrie de Harry 
Potter i la primera història oficial de Harry Potter que s'ha portat al teatre. L' estrena mundial de 
l'obra tindrà lloc al West End de Londres el 30 de juliol de 2016.


Ser Harry Potter no ha sigut mai senzill, i continua sense ser-ho ara que és un empleat carregat de 
feina a la Conselleria d’Afers Màgics, marit i pare de tres fills en edat escolar.


Mentre el Harry ha de conviure amb un passat que es resisteix a quedar enrere, el seu fill petit, 
l’Albus, intenta alliberar-se del pes d’un llegat familiar que no ha volgut mai. Però de cop el passat 
i el present es conjuguen de manera sinistra, i pare i fill descobreixen una veritat desagradable: a 
vegades el mal sorgeix als llocs més inesperats.


