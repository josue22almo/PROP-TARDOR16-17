Meri Xell Tutusaus
El nen que es va perdre al supermercat

Hi havia una vegada un nen que es deia Marc, que va anar a comprar amb els seus pares al supermercat. Tota l'estona li donava la mà a la seva mare, per no perdre's. Però en un moment que es va despistar, en Marc ja no anava de la mà de la seva mare. Va començar a mirar al seu voltant i no veia als seus pares.

Els seus pares el van començar a buscar per tot el supermercat però no el trobaven. Vinga a donar voltes, vinga a donar voltes, però no el veien enlloc. Llavors, van decidir sortir correns a buscar a la policia, per avisar-los de què el seu fill s'havia perdut.

Mentretant en Marc passejava amunt i avall dins del supermercat buscant als seus pares. Com que no els veia, va decidir que buscaria a una senyora que tingués bon aspecte i li explicaria el que li havia passat. Va mirar una mica al seu voltant i va veure una senyora que estava comprant i que tenia aspecte de ser una altra mare. S'hi va acostar i li va dir:

- Perdoni senyora. He vingut a comprar amb els meus pares. Anàvem de la mà però de sobte m'he perdut. Que em pot ajudar?.
- I tant, no pateixis. Com et dius?
- Marc.
- Doncs mira, Marc. Saps què podem fer? Anirem a dir-li a una de les caixeres, saps quines vull dir?
- Les que cobren els diners, allà quasi a la sortida ...
- Exacte. Elles tenen uns altaveus i els hi demanarem que avisin als teus pares per l'altaveu.

I així ho van fer. Però els pares no venien a buscar en Marc perquè no estaven dins del supermercat. Llavors la caixera va avisar al responsable del supermercat i aquest va trucar a la policia. La policia els va dir que els pares estaven localitzats, perquè havien anat a la comisaria de policia a avisar que en Marc s'havia perdut. I els policies van avisar als pares que ja havien trobat en Marc. Es van trobar tots al supermercat i així va ser com en Marc va tornar amb els seus pares. I a la senyora que havia ajudat en Marc, li van regalar un ram de flors per agraïr-li la seva ajuda.
