Meri Xell Tutusaus

El drac i la dragona

Hi havia una vegada un drac molt ferotge que vivia en una muntanya. La gent del poble estava sempre molt atemorida perquè alguna vegada el 
drac s'havia cruspit algun dels seus habitants.

I vet aquí que un dia va arribar al poble una dragona. El drac estava molt enfadat, doncs no li agradaven gens les companyies. I van 
començar una baralla entre ells que va durar hores i hores. Al final, en veure que no hi havia guanyador ni perdedor i que tots dos estaven 
tan cansats de barallar-se, el drac li va fer una proposta a la dragona: "Està bé. Et pots quedar aquesta nit a la meva cova. Però demà al 
matí, quan ja hagis recuperat les teves forces, vull que te'n vagis per on has vingut". La dragona hi va estar d'acord i així va ser que van 
passar la nit plegats. Tot i que el drac era molt ferotge, es van passar la nit xerrant. I l'endemà al matí, quan la dragona havia de 
marxar, tal i com havien acordat, va resultar que de tant xerrar, de tant xerrar i de tant xerrar, es van enamorar. I el drac li va dir a la 
dragona: "Espera. No te'n vagis. És que ... m'he enamorat de tu". I la dragona es va posar contenta perquè resulta que a ella també li va 
passar. Tenia els mateixos sentiments que el drac.

I així va ser com van decidir casar-se. El drac ho va anunciar a tothom. Als habitants del poble i als animals del bosc. Als habitants del 
poble els va dir: "Us he de donar una notícia. He conegut una dragona i ens volem casar. D'ara en endavant prometo que no seré tan ferotge 
ni em cruspiré a ningú més". La gent al principi no se'n refiava gaire però després van veure que la dragona realment havia aconseguit 
entendrir al drac. Els habitants del poble van decidir que li farien un regal de casament al drac i la dragona, i els van portar una 
cistella mooolt gran plena de fruita que van collir ells mateixos.

El drac també va reunir a tots els animals del bosc per presentar-los a la seva futura esposa i per convidar-los a tots al casament. "Farem 
una gran festa. Nosaltres prepararem el dinar" van dir les formigues. "I nosaltres tocarem música tota l'estona" van proposar els esquirols. 
I aquelles formigues van preparar un dinar boníssssim. De primer, van fer un pastís de formatge amb mores. De segon, unes truites de 
patates, amb els ous que les gallines van pondre la nit abans. I de postres, gelats per a tothom !!!! Els animals van ballar tota la nit amb 
la música que tocaven els esquirols. N'hi havia un que tocava la trompeta, un altre la flauta, un altre el violí, un altre el piano, un 
altre la guitarra i un altre el tambor.

I quan va acabar la festa, els animals del bosc els hi van entregar al drac i la dragona un regal molt especial. Sabeu que era? Una catifa 
màgica !!! Una catifa que ells mateixos van cosir i que era màgica perquè era voladora. Així que el drac i la dragona es van despedir dels 
seus amics per empendre un viatge de nuvis amb la catifa voladora, que els portaria a conèixer tots els països del món des del cel. "A 
reveure! Fins aviat! Passeu-ho molt bé!" els cridaven tots els animals.

I així va ser com en aquell poble i en aquell bosc que l'envoltava, la tranquilitat va arribar. I el drac i la dragona van viure feliços i 
sense molestar ningú a la seva cova.

