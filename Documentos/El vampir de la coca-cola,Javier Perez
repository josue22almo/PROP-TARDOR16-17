Javier Perez

El vampir de la coca-cola

Hi havia una vegada un senyor i una senyora que es deien Josep i Maria. Una nit de lluna plena anaven en un cotxe per la muntanya. Plovia a 
bots i barrals i, de sobte, el cotxe se'ls va aturar. Se'ls hi havia punxat una roda. Es van quedar parats enmig de la muntanya. De sobte, 
de la foscor, va aparèixer un vampir i en Josep i la Maria, en veure que se'ls apropava, es van quedar aterroritzats. El vampir els va picar 
a la finestra del cotxe. En Josep, tot atemorit, va obrir la finestra i el vampir, amb una veu de nen petit, els va dir: "Hola. Que teniu 
coca-cola?". Ells li van dir que no. El vampir, en veure la cara d'espantats que feien en Josep i la Maria, va continuar dient: "No patiu. 
Jo no sóc un vampir dolent. Només és que m'agrada la coca-cola i m'he pensat que em podíeu ajudar". Llavors la Maria va recordar que en 
portava una a la bossa i li va donar. I el vampir va desaparèixer.

Van tornar a casa caminant i van explicar a tot el poble que havien vist un vampir de la coca-cola i els del poble deien "Ja,ja,ja. I de la 
fanta no?". No els van creure.

El Josep i la Maria van insistir que era veritat. Llavors, en el poble, a l'endemà, es van trobar que als supermercats no hi havia coca-
cola. Tothom va dir que era molt estrany. Dia rera dia, es quedaven sense coca-cola. Un policia es va quedar una nit a vigilar però no va 
veure res. Van pensar que potser sí que aquella malifeta era obra d'un vampir i van decidir caçar-lo. I un dia zasssss, el van caçar.

Quan va arribar l'hora de demanar-li explicacions, el vampir va dir que com que tothom s'espantava d'ell, ningú li volia vendre coca-cola i 
que per això l'havia d'agafar d'amagat. Llavors tots els del poble li van dir que, si ell era bo i no els hi donava cap ensurt, li donarien 
coca-cola. Però que no volien que entrés als supermercats a robar-la, que l'havia d'entrar a comprar. "Ens ho has de demanar". El vampir va 
dir que estava d'acord i així va ser com van tornar tots plegats a la normalitat.

