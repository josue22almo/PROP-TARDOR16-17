Serralllonga 1640

ELS PRIMERS CARTELLS DE LA FESTA DE LA RATAFIA

Aquest cap de setmana tenim tots una cita inel·ludible amb al Festa de la Ratafia que organitzem a Santa Coloma de Farners. La millor 
activitat del món dedicada al nostre més preuat licor català arriba als 35 anys!

Dissabte passat, en el decurs de l'acte de presentació de la festa, em vaig trobar de nou la col·lecció de reproduccions de cartells 
d'aquets 35 anys i , entre ells, aquells primers que jo vaig fer els llunyans anys vuitanta. 

La meva relació amb la festa va començar com autor dels seus primers cartells.

El de l'any 1984, primer any en que s'organitzava l'activitat festiva i que deixava de ser únicament concurs, va tenir prou èxit. 
Representava en Bogart convidant a participar en la festa abans no fos dictada la "llei seca".

En el següents anys vaig repetir amb variacions el "dimoni" de la ratafia. Un personatge picaresc que volia representar la fortor i la 
diversió de la nostra beguda.

Un d'aquells anys també vam innovar amb un programa troquel·lat , amb el perfil d'una ampolla de ratafia que contenia la programació de la 
festa.

Aquells eren temps de pocs recursos i els cartells es feien a dues tintes, d'aquí la comginació de negre i vermell sobre paper groc. Força 
cridaner, per cert. Tot dibuixat a mà i sense ordinadors.

Aquelles van ser les primeres imatges de la Festa de de la Ratafia de Santa Coloma, un moment en que la gent de Jovent del Poble volíem 
crear i organitzar. Fruit d'aquell esperit popular va nèixer una de les festes més existoses del nostre país. El poble va crear la seva 
festa.

Gaudim-la amb tota la intensitat avui!
